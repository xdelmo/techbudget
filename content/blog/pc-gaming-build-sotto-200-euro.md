---
title: "Build PC Gaming Sotto i 200 Euro: Optiplex + GPU"
date: 2021-08-08T16:51:41+02:00
image: "https://i.dell.com/sites/csimages/Video_Imagery/all/optiplex-tsff-thumbnail.png"
# author
author: ["Delmo"]
# categories
categories: ["PC Build"]
tags: ["pc" , "build" , "gaming" , "economico" , "intel" , "gpu" , "nvidia" , "dell" , "ricondizionato" , "optiplex" , "geforce"]
# meta description
description: "In questi mesi è diventato piuttosto diffuso assemblare un pc da gaming 1080p utilizzando un desktop Dell OptiPlex 3020, 7020 o 9020 usato o ricondizionato e aggiungere una buona GPU. Questa build fai-da-te consente di risparmiare una discreta quantità di denaro e giocare alcuni dei giochi più popolari con ottimi FPS"
# save as draft
draft: false
---

##### ---In questi mesi è diventato piuttosto diffuso assemblare un pc da gaming 1080p utilizzando un desktop Dell OptiPlex 3020, 7020 o 9020 usato o ricondizionato e aggiungere una buona GPU. Questa build fai-da-te consente di risparmiare una discreta quantità di denaro e giocare alcuni dei giochi più popolari con ottimi FPS.

<h4>Cosa è un Optiplex</h4>

I desktop [Dell OptiPlex](https://www.dell.com/it-it/work/shop/desktop-e-workstation/sf/optiplex-desktops) sono una linea di **computer desktop aziendali** progettati per un flusso di lavoro comodo e ininterrotto. Sono **facili da gestire e con un basso costo complessivo di manutenzione**. Sono ideali per le piccole aziende e per posti di lavoro fissi.

Essendo venduti in larga scala alle varie imprese, quando queste ultime aggiornano il settore informatico tutti questi computer vengono introdotti in **grandi quantità nel mercato dell'usato**. Questa è un'occasione che non può non essere presa in considerazione quando si vuole risparmiare su un pc desktop da gaming: infatti **sarà necessario solamente aggiungere una scheda grafica** per ottenere un pc di buona fattura e con buone performance.
<!-- 
![RAM](https://images.unsplash.com/photo-1562976540-1502c2145186?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=889&q=80) 
-->

<h4>Perchè scegliere una build del genere</h4>

Questo metodo di "assemblaggio" è **conveniente non solo per i costi dell'hardware** che vedrai sono molto bassi ma anche perchè è **molto facile da mettere in pratica** per giocare a giochi più popolari come Fortnite, GTA 5, CS:GO, Overwatch oppure League of Legends.

**[Correlati: Build PC Gaming sotto i 400 Euro](https://techbudget.it/blog/build-gaming-400/)**

L'approccio più comune è quello di **utilizzare dei Mini Tower** (MT). Rispetto ai più ridotti (SFF), poichè un OptiPlex MT **ha lo spazio adeguato per un aggiornamento hardware** senza dover scegliere dei prodotti specifici come le schede grafiche Low Profile.

<h4>Quale Optiplex scegliere</h4>

Per prima cosa hai bisogno di procurarti un Optiplex usato o ricondizionato. **I modelli da considerare sono il 3020, 7020 o 9020**.

<h5>Le principali differenze tra Dell OptiPlex 3020, 7020 e 9020</h5>

- L' [**OptiPlex 3020**](https://amzn.to/3jN9FZD) è il **più economico** e di solito viene fornito con un **minor numero di caratteristiche** come - porte, scelta di CPU, slot di RAM, CPU meno performante, la mancanza di Intel vPro, e altre.
- L' [**OptiPlex 7020**](https://amzn.to/3jMryI9) è la **fascia media**. Ha **quasi tutte le caratteristiche dell'OptiPlex 9020**, con forse qualche piccola eccezione. Ad esempio, la RAM massima è 16 GB mentre per il 9020 è 32 GB.
- L' [**OptiPlex 9020**](https://amzn.to/37EPBTy) è il **più costoso** e viene fornito con il **set completo** di funzionalità.

<h4>Dove procurarsi un Optiplex</h4>

Naturalmente il **portale più conveniente** dove poterli acquistare è [**eBay**](https://www.ebay.it/sch/i.html?_from=R40&_trksid=p2380057.m570.l1313&_nkw=optiplex&_sacat=0).
Oppure puoi scegliere di acquistare su [**Amazon**](https://amzn.to/2VAYUBI) ad un **prezzo maggiorato** poichè è sicuramente **più facile contattare l'assistenza** o il venditore in caso di malfunzionamenti e vari problemi.

![CPU](https://images.unsplash.com/photo-1600003263720-95b45a4035d5?ixid=MnwxMjA3fDB8MHxzZWFyY2h8NXx8Y3B1fGVufDB8fDB8fA%3D%3D&ixlib=rb-1.2.1&auto=format&fit=crop&w=700&q=60)

<h4>Cosa considerare prima dell'acquisto</h4>

Quando vai in cerca di un PC usato oppure ricondizionato la prima cosa da **NON prendere in considerazione è la foto della inserzione**, infatti il più delle volte sono piene zeppe di **informazioni fuorvianti** oppure inutili, piuttosto **leggi la descrizione dell'articolo** e fai attenzione che corrisponda a quello che stai cercando.

**[Correlati: Gli Strumenti Migliori per Assemblare Un PC](https://techbudget.it/blog/strumenti-per-assemblare-pc/)**

Per non mettere troppo mano al PC successivamente ci sono delle **variabili essenziali che devi tenere in conto**:
- Il PC deve avere **almeno 8 GB di RAM** (meglio 2 banchi da 4GB ognuno, per massimizzare le performance) perchè ad oggi è il minimo sindacale per poter videogiocare a qualsiasi titolo moderno
- Il PC deve avere un **SSD come memoria principale**, per non rallentare il sistema
- Il **processore** deve essere **almeno un Intel i5 o i7 di minima terza generazione**, quindi con un numero seriale del tipo i5-3*** o i7-3***. Lascia stare tutto quello che sia i3 o addirittura Celeron, non sono processori adatti a giocare.

Per rimanere però nel **budget di circa 200 Euro ti consiglio un Optiplex 3020 che monti un i5-3450** oppure un i5-4570 che successivamente potrai sostituire se avrai bisogno di più potenza di calcolo.

Certe volte puoi persino trovare alcuni Dell OptiPlex 3020 con Core i7-4770. Tuttavia, i prezzi sono gonfiati, rendendoli inutili per una build economica, però se trovi un affare o un super sconto, allora provaci.

![GPU](https://images.unsplash.com/photo-1588616282545-9f2f2a96e4c9?ixid=MnwxMjA3fDB8MHxzZWFyY2h8N3x8Z2Vmb3JjZXxlbnwwfHwwfHw%3D&ixlib=rb-1.2.1&auto=format&fit=crop&w=700&q=60)

<h4>Come scegliere la Scheda Grafica</h4>

Cominciamo con **due opzioni** per l'aggiornamento della GPU **che hanno più senso**: hanno un buon rapporto prezzo/prestazioni e non richiedono alcuna modifica all'hardware.

Le migliori GPU dedicate per Dell OptiPlex sono:

- [**GeForce GTX 1650 4GB GDDR6**](https://amzn.to/3fXcNkL): Per tutti i modelli Dell OptiPlex Mini Tower (MT) è possibile utilizzare questa GPU da 75 Watt che non richiede una connessione di alimentazione PCIe ausiliaria. A tuo rischio, puoi scegliere una GPU più potente se utilizzi un adattatore di alimentazione da SATA a 8 o 6 pin.
- [**GeForce GT 1030 2 GB GDDR5 Low Profile**](https://amzn.to/3fYM72W): per i Dell OptiPlex Small Form Factor modelli (SFF) è possibile utilizzare questa scheda grafica dedicata da 30 Watt. Dell consiglia un consumo di potenza PCIe massimo di 50 W per i modelli SFF. Tuttavia, a tuo rischio, puoi anche provare la più potente GeForce GTX 1650 Low Profile (75 W).

_**Disclaimer**: se installi una GPU più potente di quella consigliata da Dell, è possibile che si danneggi il PC. Non mi assumo alcuna responsabilità se qualcosa va storto. Tutti gli aggiornamenti sono effettuati a proprio rischio. Se vuoi essere sicuro, usa il sito Web Dell per ordinare i componenti Dell OptiPlex._

<h4>Le migliori GPU compatibili</h4>

La seguente tabella è la mia selezione dei possibili aggiornamenti GPU di NVIDIA che sono compatibili all'interno dei Dell OptiPlex.

|           Le migliori GPU per Optiplex        |                       Potenza GPU                       |                    Memoria GPU                   |
|:-------------------------:|:----------------------------------------------------:|:---------------------------------------------------:|
| [GeForce GTX 1660 Super](https://amzn.to/3CLtPf8)       | 125W |           6 GB GDDR6               |
| [GeForce GTX 1650 Super](https://amzn.to/3jQWKpv)  |   100W     |       4 GB GDDR6      |
| [GeForce GTX 1650](https://amzn.to/3s9YvSJ)     |          75W      |   4 GB GDDR6   |
| [GeForce GTX 1650 Low Profile](https://amzn.to/37F3Ckq)      |      75W         | 4 GB GDDR5 |
| [GeForce GTX 1050](https://amzn.to/3yHZTOO)    |          75W     | 4 GB GDDR5 |
| [GeForce GTX 1050 Low Profile](https://amzn.to/3fXZG2w)    |        75W       | 4 GB GDDR5 |
| [GeForce GT 1030](https://amzn.to/3g02DQl)     |      30W         | 2 GB GDDR5|
| [GeForce GT 1030 Low Profile](https://amzn.to/3fYM72W)      |    30W       | 2 GB GDDR5 |

_Le versioni delle GPU sono molteplici ma personalmente ti consiglio le Zotac, le MSI, le ASUS o le Gygabyte._

<h5>Potenza della GPU</h5>

Le GPU dedicate di solito utilizzano il connettore PCIe x16. Questo connettore da solo può fornire un massimo di 75 Watt. Quindi **le schede grafiche con potenza 75W e oltre richiedono alimentazione aggiuntiva fornita da un connettore ausiliario**. Il PC potrebbe non funzionare correttamente se non si utilizza il connettore per fornire una maggiore potenza.

![PCIe](https://upload.wikimedia.org/wikipedia/commons/f/fc/PCIExpress.jpg)

I **modelli SFF** di Dell OptiPlex **supportano** ufficialmente un **consumo di potenza massimo di 50W** dagli slot PCIe. Tuttavia, l'installazione di una GPU da 75W è possibile e potrebbe funzionare. <br>Fai attenzione e testa il sistema.

D'altra parte i modelli Dell OptiPlex MT supporteranno l'assorbimento completo di 75 W dallo slot PCIe.

Nel caso in cui desideri eseguire l'aggiornamento ad una **GPU più potente mantenendo l'alimentatore originale**, esiste una **soluzione semplice**: **prelevare energia aggiuntiva dal cavo SATA**. Questo procedimento è possibile con l'aiuto di un **adattatore** di alimentazione da **SATA a PCIe** ([6 pin](https://amzn.to/3jK4F8a) o [8 pin](https://amzn.to/3jMAaP3)).

![Sata Cable](https://m.media-amazon.com/images/I/41uiIaZNz8L._SX450_.jpg)

**Questo trucchetto è sufficiente per alimentare una GPU dall'unità originale.** Ad esempio, la serie xx20 alimenterà la GeForce GTX 1660 (120 W) dell'alimentatore originale (sempre se non si superi la soglia di alimentazione generale).

<h5>Come sapere se la GPU è adatta alla CPU</h5>

Se invece **non trovi disponibile** nessuna delle **schede grafiche** dedicate precedenti oppure hai **difficoltà nel capire se la GPU che hai scelto è quella giusta da affiancare alla CPU**, ti consiglio di utilizzare:
- [**PC Build**](https://pc-builds.com/calculator/): puoi inserire le tue CPU e GPU e conoscere la percentuale di bootleneck (cioè se un hardware limita la potenza di calcolo di un altro; Intel ha un [bellissimo articolo](https://www.intel.com/content/www/us/en/gaming/resources/what-is-bottlenecking-my-pc.html) che può farti capire meglio questo fenomeno)
- [**TechPowerUp**](https://www.techpowerup.com/gpu-specs/): in questa pagina puoi conoscere tutte le caratteristiche più importanti di qualsiasi scheda grafica sul mercato, inoltre su ogni pagina dedicata alla corrispettiva GPU è presente una tabella che confronta la potenza di calcolo delle schede grafiche più popolari.

<h4>Build finale</h4>

Continuando la build ipotetica con un **Optiplex 3020 con Core i5-3450**, la scelta più economica è quella di **accoppiarlo ad una GeForce GT 1030** che [come suggerisce PC Build](https://pc-builds.com/calculator/Core_i5-3450/GeForce_GT_1030/0de0YB/) non presenta un bootleneck eccessivo, oppure una GeForce GT 1050 che è sicuramente superiore ma più difficile da reperire in questo preciso momento storico.

![Fortnite](https://images.unsplash.com/photo-1589241062272-c0a000072dfa?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=1934&q=80)

<h5>Benchmark</h5>

Infine questi sono i **benchmark effettuati su alcuni dei giochi più diffusi e richiesti degli ultimi anni**. Sinceramente sono rimasto piuttosto sorpreso dai risultati finali. L'unico problemino sono gli FPS all'1% che con poca RAM possono rovinare un po' l'esperienza di gioco con alcuni scatti ed impuntamenti ma ti ricordo che questa build da gaming viene a costare sui 200 Euro che sono una sciocchezza rispetto ai prezzi dei nuovi computer.

**CS:GO @1080P Low/High Settings**
- AVG FPS: 135
- 1%: 70

**Valorant @1080P Low Settings**
- AVG FPS: 121
- 1%: 73

**DOTA 2 @1080P Medium Settings**
- AVG FPS: 117
- 1%: 56

**GTA 5 @1080P Normal Settings**
- AVG FPS: 63
- 1%: 51

**Overwatch @1080P Medium Settings**
- AVG FPS: 66
- 1%: 53
___

### In Conclusione

Con questa build potrai divertirti e giocare tranquillamente ancora per un paio di anni, finchè non avrai un budget superiore per poter migliorare il PC o per assemblarne uno nuovo.

Se non sei ancora abbonato ad **Amazon Prime** puoi provarlo **GRATIS per 30 giorni** tramite questo link ed aiutarmi nel mantenere up il sito:

- **[Prova GRATIS Amazon Prime](https://amzn.to/3zrJKOm)**

*Fammi sapere sotto nei commenti la tua opinione a riguardo!*
