---
title: "Ajazz AK33: la miglior tastiera supereconomica?"
date: 2021-06-27T11:04:28+02:00
image: "https://res.cloudinary.com/techbudget-it/image/upload/v1624879161/Ajazz%20AK33/Ajazz_AK33.jpg"
# author
author: ["Delmo"]
# categories
categories: ["Recensione"]
tags: ["pc, tastiera meccanica, ajazz, economico, ak33, switch, zorro black, cherry mx, gaming"]
# meta description
description: "Scrivere ed utilizzare una tastiera meccanica è un'esperienza che tutti almeno una volta nella vita dovrebbero67 provare. Lo scoglio più grande è solitamente il prezzo ma la Ajazz ha abbattuto tutte le barriere con la AK33"
# save as draft
draft: false
---

##### ---Scrivere ed utilizzare una tastiera meccanica è un'esperienza che tutti almeno una volta nella vita dovrebbero provare. Lo scoglio più grande è solitamente il prezzo ma la Ajazz ha abbattuto tutte le barriere con la AK33

Infatti l'Ajazz AK33 porta una boccata d'aria fresca nel mercato delle tastiere meccaniche: ha **dimensioni compatte ma con layout completo, ha degli switch in stile Cherry MX con retroilluminazione RGB alla moda** (che aggiungono 10fps, no?) e tutto questo in un pacchetto relativamente **economico**.

*Può essere l'offerta del decennio oppure ci sono dei punti deboli che non la rendono così appetibile quanto possa far credere?*

Scopriamolo nella recensione completa!

### Ajazz AK33: Caratteristiche Principali

|           Pro          |                       Contro                       |
|:-------------------------:|:----------------------------------------------------:|
|  Prezzo      | Switch |
|  Qualità Costruttiva   |   Rumorosa  |
|  Retroilluminazione RGB  |   Stabilizzatori |

#### Confezione

![Ajazz_AK33_confezione](https://res.cloudinary.com/techbudget-it/image/upload/v1624879157/Ajazz%20AK33/Ajazz_AK33_confezione.jpg)

Il pacco che mi è stato recapitato conteneva una **scatola dal design minimale**, in cartone di un marroncino chiaro. Oltre alla tastiera protetta da uno strato di foam, è presente un **cavo USB-A/Mini-USB** (estremità che va inserita nella tastiera), un piccolo **pennellino** arancione per mantenere pulita la tastiera, un **estrattore** interamente di plastica e un po' di manualistica e foglietti vari compresa garanzia del costruttore.

#### Costruzione e comodità

![Ajazz_AK33_profilo](https://res.cloudinary.com/techbudget-it/image/upload/v1624879157/Ajazz%20AK33/Ajazz_AK33_profilo.jpg)

Visivamente la **tastiera è proprio come si vede in tutte le foto online**, la mia non ha difetti visivi e non ho notato nessuno tipo di graffio o imperfezione sulla scocca esterna. La tastiera è abbastanza **leggera** anche se **molto robusta**: facendo forza **non flette** e non fa rumoracci, la parte inferiore è composta da un unico pezzo di plastica nera lucente che attira molte ditate, ha inoltre 4 gommini antiscivolo sugli angoli e dei **piedini** che possono essere aperti per **inclinare maggiormante la tastiera**. La solidità è dovuta soprattutto ad una **piastra in alluminio** interposta tra la parte superiore e la scheda madre dell'AK33.

Ho utilizzato questa tastiera sia per **scrivere** questa recensione sia per qualche **sessione di gaming** su Overwatch e World of Warcraft e posso ritenermi piuttosto soddisfatto, infatti non ho mai avuto alcuna difficoltà od intoppo nella registrazione degli input, nemmeno nelle macro/keybinds più complicati. Da questo punto di vista è **affidabile come il resto delle tastiere meccaniche**.

##### Switch e Stabilizzatori

![Ajazz_AK33_switch](https://res.cloudinary.com/techbudget-it/image/upload/v1624879157/Ajazz%20AK33/Ajazz_AK33_switch.jpg)

Gli **switch** della mia versione sono dei **Zorro Black simil Cherry MX** non hotswappable. Cercando su internet non se ne sa molto quindi presumo sia un prodotto dell'Ajazz stessa, mentre gli stabilizzatori sono del **tipo Cherry**.

Questi sono forse il punto più dolente della tastiera, non perchè abbiano chissà quale problema ma pur essendo dei lineari sono **piuttosto rumorosi**. Quando si scrive velocemente si sente chiaramente il **rumore metallico delle molle interne** (sicuramente non lubrificate nel processo di costruzione) che rimbalzano, stessa cosa succede per i modificatori e i tasti più ingombranti come la **barra spaziatrice** che è veramente troppo **ballerina** e rumorosa.
Con queste premesse non immagino quanto possa disturbare scrivere o giocare sulle versioni con switch blu.

- Switch Zorro Black
- Stabilizzatori Cherry
- Black: Lineari
- Forza di attuazione: 60gf +/- 15gf
- Travel distance: 4.0mm +/- 0.5mm
- Trigger distance: 2.0mm +/- 0.6mm

##### Keycaps

![Ajazz_AK33_keycaps](https://res.cloudinary.com/techbudget-it/image/upload/v1624879157/Ajazz%20AK33/Ajazz_AK33_keycaps.jpg)

Appunto da fare sono i **keycaps che sono in ABS** e che hanno le leggende in prima funzione trasparenti in modo che la luce attraversi il tasto. Purtroppo se si vuole cambiare il set completo sarà un'arda impresa infatti molti dei tasti funzione sono di **dimensioni non standard** (come anche le frecce direzionali).
Magari un'opzione sarebbe mantenere questi non standard e cambiare il resto dei tasti con dei keycaps di qualità superiore in [PBT double-shot a sublimazione](https://amzn.to/3x5oo7K).

- Layout da 82 tasti
- Profilo OEM/Cherry

#### Funzioni e Controlli

Uno dei punti di forza di questa tastiera è offrire **un'illuminazione RGB da vero gamer** a un prezzo molto basso, ma cosa si può fare effettivamente con la retroilluminazione?

Si possono scegliere **19 modalità diverse**, di gran lunga superiori a quelle sulla stessa fascia di prezzo. C'è la retroilluminazione completa, onde, spirali reattive, arcobaleni di ogni tipo, color pastelli casuali e molte altre scelte. Queste modalità **possono essere modificate direttamente dalla tastiera stessa**; infatti si naviga tra i preset attraverso il tasto FN ed F8 mentre con FN e le frecce direzionali si cambia la direzione in cui viaggiano le onde, la velocità dell'effetto e, naturalmente, la luminosità.
Con tutti questi controlli sarà facile trovare almeno una modalità di vostro gradimento.

I colori dei led non sono molto fedeli a quelli visti nelle varie foto sui vari store, sono un po' sbiaditi ma nulla di preoccupante.

#### Prezzo

Vi **sconsiglio** comunque di pagare il **prezzo intero di listino** che si aggira sui **50 Euro**, piuttosto prendete la versione [con retroilluminazione bianca](https://amzn.to/3qtPClQ) oppure risparmiate qualcosa in più e considerate le tastiere meccaniche che vi ho consigliato in [questo articolo](https://techbudget.it/blog/migliori-tastiere-meccaniche-economiche/).

*Purtroppo su Amazon non è più disponibile la versione che possiedo io con gli switch neri, quindi la più simile è quella con switch rossi, sempre lineari e con caratteristiche quasi identiche.*

<div class="wp-block-button is-style-outline"><a class="wp-block-button__link" href="https://amzn.to/3he55T5">Compra qui</a></div>

___

### In Conclusione

È una tastiera discreta, in alcuni casi può darvi l'impressione che abbiate pagato meno di quanto valga in realtà (retroilluminazione) e in altri di più (switch). Se questa è la vostra **prima tastiera e avete poche pretese** oppure il vostro uso è piuttosto blando allora **potrebbe essere un buon acquisto**.
Inoltre può essere indicata anche a chi videogioca con molta vemenza e spinge con forza sui tasti durante uno scontro a fuoco su Fornite, COD: Warzone oppure durante una team fight su League of Legends, perchè è così economica che non si ha nemmeno paura di maltrattarla nemmeno un pochettino.

Se non siete ancora abbonati ad Amazon Prime potete provarlo **GRATIS per 30 giorni** tramite questo link ed aiutarmi nel mantenere up il sito:

- **[Prova GRATIS Amazon Prime](https://amzn.to/3zrJKOm)**

*Fatemi sapere sotto nei commenti la vostra opinione a riguardo!*
