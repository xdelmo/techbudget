---
title: "Recensione Anbernic RG351P: la nostalgia regna sovrana"
date: 2021-07-03T14:26:47+02:00
image: "https://res.cloudinary.com/techbudget-it/image/upload/v1625676734/Anbernic%20RG351P/Anbernic_RG351P_Copertina.jpg"
# author
author: ["Delmo"]
# categories
categories: ["recensioni"]
tags: ["anbernic", "rg351p", "gaming", "economico" , "emulazione" , "psx" , "gameboy" , "nintendo", "sony"]
# meta description
description: "I miglioramenti hardware nel campo della retroemulazione sono sporadici e il più delle volte coinvolgono solo gli schermi e i tasti di input, tutto è però cambiato nel 2020 con l'introduzione del Rockchip RK3326 basato su ARM. Dopo qualche mese i veterani del settore Anbernic sono arrivati alla produzione dell'RG351P"
# save as draft
draft: false
---

##### --- I miglioramenti hardware nel campo della retroemulazione sono sporadici e il più delle volte coinvolgono solo gli schermi e i tasti di input, tutto è però cambiato nel 2020 con l'introduzione del Rockchip RK3326 basato su ARM. Dopo qualche mese i veterani del settore Anbernic sono arrivati alla produzione dell'RG351P.

Pochi giorni fa è stata annunciata la nuova versione OLED della Nintendo Switch, che essenzialmente non porta alcuna miglioria per l'utente finale. Più passano gli anni, più le aziende videoludiche vedono i consumatori solo come persone a cui "spillare" più soldi possibili facendogli credere di comprare la migliore tra tutte le tecnologie presenti sulla faccia della terra.

**SPOILER: non serve spendere ogni 3 anni più di 300 Euro per divertirsi in mobilità.**

Infatti oggi è possibile giocare a grandi classici e non, in movimento e divertirsi con una libreria immensa di videogiochi: sto parlando dell'Anbernic RG351P.
<br>Una piccola console molto più facile da usare basata su Linux ha un front-end EmuElec/RetroArch pronto per l'uso immediato, è ben costruito ed accessibile.

*Questa esperienza vale il prezzo di circa 100 Euro?*
Scopriamolo nella recensione completa!

### Anbernic RG351P: Caratteristiche Principali

|           Pro          |                       Contro                       |
|:-------------------------:|:----------------------------------------------------:|
|  Prezzo      | Tecnicismi |
|  Qualità Costruttiva   |   Schermo  |
|  Vastità della Libreria  |   Curva di Apprendimento |

#### Confezione e Packaging

![Anbernic RG351P_confezione](https://res.cloudinary.com/techbudget-it/image/upload/v1625676794/Anbernic%20RG351P/Anbernic_RG351P_Confezione.jpg)

--- La confezione conteneva una **scatola dal design minimale**, in cartone bianco. Oltre alla console, è presente un **cavo USB-A/USB-C**, un adattatore OTG, un piccolo ricevitore WI-FI monobanda, un kit per l'applicazione di un vetro temperato sullo schermo, un manuale multilingua e naturalmente una scheda MicroSD di cui parleremo più tardi.

Praticamente l'unica cosa che **manca è un caricatore da parete** (nel manuale è precisato che non possono essere scambiati dati tramite cavo collegando al pc la console e che la potenza di ricarica consigliata è 10W cioè **5V/2A**).

#### Costruzione e comodità

![Anbernic_RG351P_profilo](https://res.cloudinary.com/techbudget-it/image/upload/v1625676936/Anbernic%20RG351P/Anbernic_RG351P_Costruzione.jpg)

--- L'RG351P è un dispositivo basato su Linux che utilizza una **CPU quad-core RK3326 da 1,5 GHz**. Ha **1 GB di RAM** e nessuna memoria incorporata. Tutto funziona tramite una scheda micro SD in dotazione.

Visivamente sembra un **incrocio tra un Gameboy Advance e una Switch Lite** data la forma rettangolare e smussata sui lati.
L'RG351P misura circa 7,1 x 15 x 1,7 cm e sul retro possiede due pad gommati sul retro. È disponibile nelle versioni nera, bianca o viola (ispirata al Game Boy Advance originale).

Il centro dell'RG351P è dominato da un **LCD IPS da 3,5 pollici con una risoluzione di 480 x 320**, non molto alta ma comunque non è un problema per i giochi che il sistema dovrebbe emulare. Le proporzioni **3:2** sono un po' scomode rispetto alle più generali proporzioni 4:3 il che si traduce in giochi 4:3 leggermente colonnati. I giochi hanno ancora un bell'aspetto, anche con bande nere che si fondono con la cornice dello schermo nero (purtroppo la mia unità soffre di un leggero [lightbleeding sul lato sinistro](https://res.cloudinary.com/techbudget-it/image/upload/v1625676784/Anbernic%20RG351P/Anbernic_RG351P_Lightbleeding.jpg)). Le proporzioni dello schermo sono in realtà un vantaggio per i giochi 3:2 di Game Boy Advance, che si adattano perfettamente allo schermo dell'RG351P.

Indipendentemente dalla risoluzione e dalle proporzioni, lo **schermo è luminoso e colorato e facile da vedere** nella maggior parte delle condizioni di illuminazione.

![Anbernic_RG351P_tasti](https://res.cloudinary.com/techbudget-it/image/upload/v1625676771/Anbernic%20RG351P/Anbernic_RG351P_Tasti.jpg)

I **tasti sono in plastica dura e piuttosto spessi e piacevoli** da premere tranne per i **dorsali** che oltre ad essere posizionati orizzontalmente sulla parte superiore della console (e quindi con **L2/R2 difficilmente raggiungibili**) hanno una corsa molto corta e non sempre sono reattivi come ci si aspetterebbe. Le **levette analogiche invece sono esattamente della stessa fattura di quelle di una Switch** (drifteranno anche loro? vi terrò aggiornati) e quindi sempre precise e gradevoli al tatto.

Il tasto di alimentazione si trova sul bordo sinistro dell'RG351P ed è incassato così in profondità che non è possibile premerlo accidentalmente durante le sessioni. Sul lato opposto, una rotella del volume offre una rapida regolazione del segnale audio del sistema, che viene emesso attraverso **due piccoli altoparlanti** sul bordo inferiore. Il bordo inferiore contiene anche uno slot per la scheda micro SD richiesta (e in dotazione) e un pulsante di ripristino incassato. Sulla parte superiore dell'RG351P sono presenti due porte USB-C OTG, una delle quali viene utilizzata per la ricarica e un **jack per cuffie da 3,5mm**.

##### Software

![Anbernic_RG351P_software](https://res.cloudinary.com/techbudget-it/image/upload/v1625676801/Anbernic%20RG351P/Anbernic_RG351P_Software.jpg)

--- **Il sistema può emulare** sistemi di gioco fino alla quinta generazione di console, inclusi **NES, Game Boy, Game Boy Advance, Neo Geo, Neo Geo Pocket Color, Super NES, Sega Genesis / Mega Drive, Nintendo 64, Sony PlayStation, TurboGrafx-16 e (con vari gradi di successo) PlayStation Portable**.

L'RG351P è **pronto per l'uso** ~~(capite a me)~~ , viene spedito con una micro SD con **EmuElec come sistema operativo**: questo OS ha la qualità di applicare filtri e impostazioni per rendere l'esperienza di gioco molto simile a quelle delle console emulate, quindi se non avete voglia di modificare e/o fare qualche tweak **potete anche continuare ad utilizzarre l'Anbernic così**.
Personalmente **ho installato 351Elec** (fork di EmuElec) che ha sempre EmulationStation come frontend ma ha un **supporto maggiore e una fluidità superiore** rispetto ad altri sistemi operativi disponibile su questa piattaforma.

Quindi se volete il meglio dalla vostra piccola console portatile **vi consiglio di cambiare assolutamente micro SD**, [qui potete trovare le migliori schede economiche sul mercato](https://techbudget.it/blog/migliori-micro-sd/) ed installare sulla nuova scheda 351Elec.
Se siete alle prime armi vi consiglio la **guida** di [RetroGameCorps](https://retrogamecorps.com/2021/03/16/rg351p-rg351m-starter-guide-2021-edition//), è in inglese ma è veramente semplice.

#### Performance ed Emulazione

--- Com'era prevedibile, l'RG351P **gestisce benissimo giochi 2D**. I giochi NES, SNES, Game Boy e Game Boy Advance funzionano perfettamente.

**I giochi GBA sono i più godibili sullo schermo** poiché le proporzioni e la risoluzione del sistema sono naturalmente ridimensionate al doppio della risoluzione GBA nativa. Tuttavia, anche il ridimensionamento bilineare sulle altre console sembra abbastanza buono.

I giochi **PlayStation 1 funzionano bene**. Non ho avuto problemi a giocare a Spyro o Crash Bandicoot, con una grafica 3D sempre fluida e un audio stabile.

Purtroppo i giochi per **Nintendo 64 sono tutta un'altra storia**.
Donkey Kong 64 ha iniziato a perdere frame già dall'intro del gioco e la musica e gli effetti sonori hanno iniziato a balbettare. Super Mario 64 gira abbastanza bene anche se con qualche glitch grafico, ma giochi impegnativi come DK64 spingono davvero il sistema ai suoi limiti. L'N64 è un **punto debole** dell'RG351P (**come lo sono Dreamcast e PlayStation Portable PSP**, anche se è interessante come comunque riesca a avviare ed emulare MALE queste console).

C'è da dire però che l'RG351P ha una **durata della batteria notevole** infatti è possibile videogiocare **circa sei ore** prima di doverlo ricaricare. Naturalmente, i giochi più impegnativi scaricheranno la batteria più velocemente.

#### Prezzo

Attualmente **su Amazon si trova ad un prezzo che oscilla dagli 80 ai 120 Euro** che non sono assolutamente nulla se pensate per quante ore di gioco potete sfruttarlo. 
Se trovate la stessa offerta che ho sfruttato io (quindi con accessori inclusi a circa 90 Euro) non fatevelo scappare perchè **in questa fascia di prezzo è ancora imbattibile**.

<div class="wp-block-button is-style-outline"><a class="wp-block-button__link" href="https://amzn.to/3dNBC1i">Compra qui</a></div>

___

### In Conclusione

--- L'**Anbernic RG351P** è una retroconsole portatile potente e accessibile per giochi classici 2D e PlayStation 1. Il sistema **funziona bene e la sua qualità costruttiva è paragonabile a quella delle portatili Nintendo.** <br>
È un **peccato** che **non sia eccezionale nel gestire i giochi N64**, ma per il resto è un gioiellino fantastico che **può farvi provare esperienze che forse avete dimenticato diventando adulti.**  

Se non siete ancora abbonati ad Amazon Prime potete provarlo **GRATIS per 30 giorni** tramite questo link ed aiutarmi nel mantenere up il sito:

- **[Prova GRATIS Amazon Prime](https://amzn.to/3zrJKOm)**

*Fatemi sapere sotto nei commenti la vostra opinione a riguardo!*
